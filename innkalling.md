Bergen (BSD and) Linux User Group fortsetter møteserien "Last Thursday" **26. september 2013 kl. 19:00**
Med temaet

Lær Kidsene Koding - Hva kan barna delta på, og hvordan kan du bidra?
=====================================================================

Lær kidsene koding! - Bergen er invitert av Bergen Linux User Group (BLUG) for fortelle om initiativet og hva som skjer i høst. På møtet blir du oppdatert med det siste fra Lær kidsa koding og Kodeklubben nasjonalt. Du får høre om Kodeklubben på biblioteket som starter opp i oktober, og ny aktivitetsdag 16. november. Lær kidsene koding! - Fana blir også representert og forteller hva som skjer på den kanten.

Det blir smakebiter på noen av læringsverktøyene, Scratch, og muligens NXT LEGO Mindstorm EV3, Unity og Arduino.  Vi håper at du som programmerer eller forelder får lyst til å involvere deg, enten du vil lære sammen med barna, og/eller har noe å lære fra deg. Vi håper også at møtet kan inspirere noen til å komme igang med opplegg selv på egen skole, bibliotek eller nabolag. Det blir mulighet for å diskutere hvordan man kan komme igang.

### Tid og sted ###
Torsdag 26. september 2013 kl. 19:00 - 21:00

[Bergen Offentlige Bibliotek, Strømgaten 6, 5089 Bergen](http://goo.gl/tvYlYP)
